# სწორი რედაქტორი

სწორ რედაქტორში ვგულისხმობ პროგრამას, რომელიც საშუალებას იძლევა სწორად რედაქტირების საშუალებას. მანამდე ისევ პატარა გადახვევა, რა იგულისხმება სწორ რედაქტირებაში.

ჩვენ ვისაუბრეთ ბეჭვდის მეთოდზე და ვთქვით, რომ სწრაფი ბეჭდისათვის ხშირად გამოყენებულ ასოებს ვათავსებთ კლავიატურის რაც შეიძლება ცენტრში. ჩვენი საუბრის ბოლომდე, საკითხები, რომელიც შეეხება კომპიუტერთან დიალოგს, გულისხმობს მხოლოდ კლავიატურას და ამ კლავიატურაზე მის ცენტრალურ ნაწილს, იქ სადაც ერთხელ გავნვათავსებთ ხელებს, კლავიატურის ის ნაწილიც კი, რომელიც განლაგბულია მარჯვენა ხელის მარჯვნივ (ციფრული კლავიატურა, ისრები, დუბლირებული კლავიშები და ა. შ.) „სწორი“ რედაქტირებისათვის არ წარმოადგენს აუცილებლობას.

არსებობს ძალიან ძველი, მაგრამ არა მოძველებული ტექსტური რედაქტორი, რომელიც არის ტერმინალური და მოიპოვება ყველა სისტემაში. რედაქტორი vi თავისი ევოლუციურად დახვეწილი შთამომავლებით გადის თავისი პოპულარობის, მინდა ვთქვა, რომ ვარსკვლავურ ფაზას. ამ რედაქტორის თანამედროვე ვერსიას ვიცნობთ vim-ის სახით და ყველა ჩემი წინამდებარე მასალა შექმნილია სწორედ მისი გამოყენებით.

ამ რედაქტორის პირველი დამსხახურება მისი მინიმალისტური რეალიზაციაა მრავალ ასპექტში. მეხსიერებას ის თითქმის არ იკავებს, მას შეუძლია მყისიერად გახსნას რამოდენიმე გიგაბაიტიანი ფაილები და არც ამის მერე გამოიწვიოს კომპიუტერის მეხსიერების დატვირთვა.

ეს არაა პატარა თვისება, მაგრამ თემიდან გამომდინარე მე უფრო მის დამსახურებებში ამ ეტაპზე აქცენტი უნდა დავსვა მისი კლავიატურასთან დამოკიდებულებაზე.

vim-ით სარგებლობში პროცესში რამოდენიმე რეჟიმს გავეცნობით, პირველი მდგომარეობას ჰქვია normal-რეჟიმი, რომლის დროსაც კლავიატურაზე დაჭერა წარმოადგენს ტექსტზე რომელიმე მოქმედებას გარდა ბეჭვდისა, იმისათვის რომ შევძლოთ ტექსტის ბეჭვდა, რედაქტორი გადაგვყავს insert რეჟიმში, ამის გარდა გვაქვს რეჟიმი visual, რომლის დანიშნულებაა მოგვცეს ტექსტი ან მისი ბლოკების მონიშვნის და მანიპულირების საშუალბა. მეოთხე - command რეჟიმი იძლევა ფაილებთან, საძიებო სისტემასთან, მაკროსებთან და ა. შ. ურთიერთობის საშუალებას.

არა მარტო კოდერებისთვის, ყველა პროფესიისათვის, რომელიც იყენებს ტექსტების რედაქტირებას დიდი ინტენსივობით, ადგენენ, რომ ასეთი მეთოდი ერთერით ყველაზე ეფექტურია წარმადობის თვალსაზრისით. ეს არ უნდა ჩათვალოთ ჩემს აკვიატებად, ამ მიმართულებაშიც მე საკმაოდ დავაგვიანე მისი ეფექტიანობის აღიარება. „სწორი“ ხერხების სიაში მისი მოხვედრა არაა მხოლოდ ჩემი სუბიექტური აზრი.
