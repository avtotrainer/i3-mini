მსგავს შეხვედრებზე, პრეზენტაციებზე და სხვა გზით ნანახ რესურსებში აქცენტების უმეტესობა ისმება კონკრეტული ქეისის რეკლამაზე, მსმენელის მოზიდვაზე დარგის უდაო პოპულარობის ხარჯზე. ვფიქრობ, რომ ახლა აქ, ჩვენთან სტემის მიმართულების ადამიანები უნდა ვჭარბობდეთ, თუმცა ბევრი ვიქნებით ისეთიც, ვინც ვიცით ასევე ბევრი სხვა დარგების პოპულარობაზეც და ამ დარგებში მიღწეულ დიდ წარმატებებზე ტოპ პიროვნებების ისტორიების სახით. ამის ცოდნა კი იმას გვეუბნება, რომ სტემი არაა ერთადერთი მიმზიდველი დარგი, ის არის ერთერთი. ჩვენ ალბათ გაგვაერთიანებს ასევე სპორტული დარგების სიყვარულიც, შეიძლება ვართ კიდევაც თანაფანატებიც, იგივე პროფესიონალურ სპორტსაც რა თქმა უნდა შეგვიძლია შევხედოთ როგორც ადამიანური შესაძლებლობების და წარმატების საზომს.

ჩემი საუბრის მიზანი არაა რეკლამა ან კონკრეტულ ქეისზე ცოდნის გაზიარება, მე შევეცდები ვისაუბრო თემაზე, რომელზეც ხშირ შემთხვევაში იტყვით, რომ ეს ისედაც ცხადი იყო. ჩემი მიზანი იქნება მიღწეული, თუ ჩვენ თავს მოვუყრით ზოგად თემებს, რომელიც დარგში წარმატების მისაღწევად აუცილებელ და საკმარის პირობებს გამოხატავს. კონკრეტული ქეისებისთვის მე საუბრის მეორე ნახევარი მაქვს შემონახული, მაგრამ იქამდე მისვლამდე აუცილებელი იქნება მსმენელის ინტერესი.

არჩეული თემა ზოგადი მიდგომით თუ შევაფასებთ, არის ძალიან დიდი, მაგრამ შემდგომში ის პატარა ქეისებაბად იშლება, როლებიც წარმოადგენს საფეხურებს მიზნისკენ მიმავალ კიბეზე. რა თქმა უნდა შესაძლებელია, რომ ამ კიბეზე რომელიმე საფეხურს ავაბოტოთ, მაგრამ საკმარისზე ბევრ საფეხურზე ახტომას ვერ შევძლებთ, აი ამის გაგებას ეხება მთელი ჩვენი საუბარი.

თემას მე ვარქმევ „სწორ პროგრამირებას“.  ვხვდები, რომ იქნება სადაო, რადგან ეს დარგი საბოლოო ჯამში მაინც დგება სტანდარტების თემა, ხან დეფაქტო, ხან დეიურე, მაგრამ ყველა ასეთი საფეხური მიიღწევა დიდი დავების მერე. როგორ შემიძლია მე ერთმა კაცმა თავი გავართვა თემას, თუ რა არის „სწორი პროგრამირება“? ეს არის მხოლოდ მცელობა, ღიად გამოვთქვა ჩემი აზრი.

მე ძალიან მომწონს დოკუმენტური მასალები, რომლებშიც რაიმე ეპოქის შემქმნელი ადამიანების ისტორიას ვიგებ. ეს ჩემს დარგსაც ეხება, უცხოსაც და სპორტსაც. გამორჩეულობის მიზეზებიც გარკვეულ ჯგუფებად მილაგდება, თუმცა მათი წარმატებულობის ხარისხზე მე მაინც ჩემი აზრი მაქვს.

რაც არ უდნდა სწორი განვითარების გზა შევურჩიოთ, რა თქმა უნდა შეულებელია გაზარდო ჯორდანი, შუმახერი ან მესი. თავის დარგში განუმეორებლობის მიუხდავად, სხვა წარმატებულებთან ერთი საერთო მათ აქვთ, რომ მათ დასჭირდათ უკომპრომისო შრომა, ეს ერთი საერთო თვისებაა ყველასთვის წარმატების კიბეზე ასასვლელად.

კონკრეტული ადამიანის წარმატების ინდექსზეც მე ჩემი აზრი მაქვს, მაგრამ ამაზე ბევრი საუბარი წაგვიყვანს შორს, ეს ისედაც გასაგები გახდება, თუ მე შევძელი იმის ახსნა, რას ვგულიხმობ „სწორ პროგრამირებაში“, შევეცდები ვიყო უფრო კონკრეტული.


„სწორში“ ვგულისხმობ, ისეთ მოქმედებებს, რომელიც საშუალებას მოგვცემს, რაღაც მომენტი გავიაროთ უშეცდომოდ და არ მოგვიწიოს უკან დაბრუნება დიდი პრაქტიკული წლების მერე. მაგალითისთვის, კოდერისთვისერთერთი აუცილებელია კლავიატურის ბრმად ფლობა, ამის აუცილებლობაზე მე მივედი იმ წლების მერე, როცა ჩავთვალე, რომ ვარ კოდერი, ჩავთვალე, რომ პროგრამისტობისათვის საჭრო იყო, ვყოფილიკავი კარგი მბეჭდავიც. 

„სწორ“ მიდგომაში ვგულისხმობ ისეთ ჩვევებს, რომელიც მაქსიმალურად დაგვიზოგავს დროს, რომელიც თავის მხრივ ძალიან საჭიროა ძირითადი პროფესიისათვის, ვთვლი, რომ პროფესიას უნდა მოხმარდეს ყველაფერში დახარჯული დროის მაქსიმუმი. 

მაქსიმალურ დროში კი ვგულისხმობ, რომ პროფესიისათვის უნდა განვსაზღვროთ დრო, რომელიც სხვა, ადამიანისთვის აუცილებელ დროებს არ წაართმევს თავის წილს. არანაკლებ მნიშვნელოვანია დროები ძილის, ოჯახთან და საზოგადოებასთან ურთიეთობის და ა. შ. 

„სწორ პროგრამირებად“ უპირობოდ მიმაჩნია ჩვენი სასიცოცხლო დროის სწორად გადანაწილება, რომელმაც უნდა უზრუნველყოს ჩვენი წარმატების მაქსიმალური ხანგრძლივობა. აქედან გამომდინარე მთავარ პრობლემად მესახება ჩვენი დროში შეზღუდულობა.

სტივ ჯობსმა შექმნა ეპოქა და ვეთახმები იმათ აზრს, ვინც ამ ეპოქას თვლის განუმეორებლად. თუმცა ჯობსი წავიდა ტრაგიკულად და უდროდ, რადგან ეს სიტყვა ვიხმარე, ვფიქრობ, რომ დროის რაღაც მონაკვეთი არ იქნა სწორად გამოყენებული.

არანაკლები ტრაგიკული გამოდგა შუმახერის ბედიც, მაგრამ მიუხედავად ასეთი ფინალისა, შუმახერის ისტორიაში ვერ ვპოულობ უსარგებლოდ გამოყენებულ ერთ წუთსაც კი. ტრაგედია შუმახერს შეემთხვა მას შემდეგ, რაც თავის პროფესიაში ყველაფერი გააკეთა სწორედ. ბედისწერამ უმტყუვნა თავისი სიცოცხლის სწორ პერიოდში და ასეთი რაღაცეებიც ხდება.

თუ დავუბრუნდებით პროგრამირებას, ჩემი შეცდომა იყო ის, რომ პროგრამირების სწავლის პარალელურად უნდა მევარჯიშა ბეჭვდაშიც.

ჩემი თაობის პროგრამისტების უმრავლესობა ინტერესს ვიკმაყოფილებდით საკუთარი მცდელობით და არა კლასიკური განათლებით, რომელიც უნდა ყოფილიყო თამიმდევრული და რომლის ერთი საგანი აუცილებლად იქნებოდა ბეჭვდის სწავლა.

ბეჭვდის გარდა საფეხურებში გვაქვს სწორი რედაქტორი, სწორი პროგრამისტის გარემო და ა. შ. ამას ყველაფერს სჯობს გავყვეთ პრაქტიკულად და შეფასებისთვის დრო მოვიტოვოთ ბოლოში. ასე ვფიქრობ უფრო სწორი და კონკრეტული იქნება.






